KAPITEL 36 – Mina största misstag

De misstag jag minns mest handlar inte om teknik. De handlar om människor.

Jag har varit tyst när jag borde ha pratat. Jag har låtit jobbets krav ta plats som borde tillhört familjen.
Jag har avslutat relationer klumpigt, ibland för att jag inte visste hur man stannar i ett svårare samtal.

Mitt största misstag var kanske tron att tiden är oändlig. Att relationer klarar sig själva.
Det gör de inte. De behöver vårdas – inte när krisen kommer, utan alla dagar däremellan.

Men misstag är också lärdomar, och jag försöker låta dem göra mig mildare, inte hårdare.